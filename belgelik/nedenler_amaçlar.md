# Nedenler Amaçlar
Türkçe yazılım dili olamaz mı? Türkçe ile yazılım yazılamaz mı? Türkçe ile bilim yapılamaz mı? Bu sorulara yanıtlar veren **dünyaca tanınmış** bilim insanları bir başka deyişle bilimciler var. Gerek ana dili Türkçe olsun, gerek Türkçe olmasın Türkçenin kendisinden etkilenmişler ve yorumlarını dile getirmişlerdir. Bu bilimcilerden kimilerinin adı Johan VANDEWALLE, Oktay SİNANOĞLU, David CUTHELL, Ludwig WITTGENSTEIN idir. 

## Neden Türkçe, Türkçe İle Yazılım Yazılamaz mı?
Türkçe denildiğinde yalnız bir iki ülkeyi düşünüyorsanız büyük bir yanılgıdasınız demektir. Öncelikle **Neden Türkçe?** sorusuna yanıt verseriz. Yeryüzünde **Türkçe**yi **ana dili**  olarak konuşan kişi sayısı bir görüşe göre 250.000.000 dolaylarında iken kimilerine göre 350.000.000'dan çoktur. Sayıca en çok konuşulan dillerin arasında yerini alır. Türk dillerini, yani Türkçeleri yakın uzak ayırt etmeden tek tek saymak gerekirse.

| Türkçeler           |                      |                     |                         |
| :------------------ |:-------------------- | :------------------ | :---------------------- |
| <img src="/belgelik/görseller/bayraklar/türkiye.svg" height="16px" alt="TR: Türkiye / Türkeli"> Türkiye Türkçesi    | Kalay/Halaç Türkçesi | Karakalpak Türkçesi | <img src="/belgelik/görseller/bayraklar/uygur.svg" height="16px" alt="Uygur"> Uygur Türkçesi          |
| <img src="/belgelik/görseller/bayraklar/azerbaycan.svg" height="16px" alt="AZ: Azerbaycan"> Azerbaycan Türkçesi | Yugur Türkçesi       | <img src="/belgelik/görseller/bayraklar/nogay.svg" height="16px" alt="Nogay"> Nogay Türkçesi      | Çuvaş Türkçesi          |
| <img src="/belgelik/görseller/bayraklar/türkmenistan.svg" height="16px" alt="TM: Türkmenistan / Türkmeneli"> Türkmen Türkçesi    | <img src="/belgelik/görseller/bayraklar/yakut.gif" height="16px" alt="Yakutistan / Yakuteli"> Yakut Türkçesi       | Sıbır Türkçesi      | Kırım-Tatar             |
| <img src="/belgelik/görseller/bayraklar/gagavuz.svg" height="16px" alt="?: Gagavuzya / Gagavuzeli"> Gagavuz Türkçesi    | Dolgan Türkçesi      | Horosan Türkçesi    | <img src="/belgelik/görseller/bayraklar/kumuk.jpg" height="16px" alt="Kumuk"> Kumuk Türkçesi          |
| <img src="/belgelik/görseller/bayraklar/kazakistan.svg" height="16px" alt="KZ: Kazakistan / Kazakeli"> Kazak Türkçesi      | Hakas Türkçesi       | Kaşgay Türkçesi     | Karaçay-Balkar Türkçesi |
| <img src="/belgelik/görseller/bayraklar/kırgızistan.svg" height="16px" alt="KG: Kırgızistan / Kırgızeli"> Kırgız Türkçesi     | Şor Türkçesi         | Afşar Türkçesi      | Karaim Türkçesi         |
| <img src="/belgelik/görseller/bayraklar/özbekistan.svg" height="16px" alt="UZ: Özbekistan / Özbekeli"> Özbek Türkçesi      | Tuva Türkçesi        | Salar Türkçesi      | Çulim Türkçesi          |
| Tatar Türkçesi      | Altay Türkçesi       | Başkurt Türkçesi    | <img src="/belgelik/görseller/bayraklar/kuzey-kıbrıs.svg" height="16px" alt="CY: Kuzey Kıbrıs"> Kuzey Kıbrıs Türkçesi            |

İletişim çağının hiç olmadığı ölçüde geliştiği bu çağda Türkçeler de birbirine doğru yakınlaşmaya başladı. Türkçe'nin ortak söz varlığını bir araya getirmek için çalışan toplulukların varlığına değinseriz. Çok yakında bu söz varlığının dillendirilmesi ile karşı karşıya kalacağız... Yerleşim bölgeleri olarak bakarsak en doğumuzda Çin, Kore ve Japonya gibi türlü yönlerden büyüklüğü ile bildiğimiz ülkeler, en batımızda Amerika ve Avrupa ülkeleri, güneyimizde Arap Yarımadası ve Afrika ülkeleri, kuzeyimizde ise Rusya ve komşu ülkeleri yer alırken biz bunların arasında kalmış Türkçe konuşan kişileriz.

Kısaca değindiğimiz bu bilgileri doğru yorumlarsanız Türkçe yazılım dili üzerinde çalışmaları için bir anlam çıkarabilirsiniz. En başta adını andığımız kişilerin ortak görüşlerine dayanarak matematiksel dil olan Türkçeyi bu alanda neden kullanmayalım?

### Neden Türkçe Yazılım Dili?
Öncelikle dilimizin matematiğe en yakın dillerden olduğunu biliyoruz. Üstelik en eski dillerden. Bu nitelikleri ve özellikleri taşıyan dili yazılım alanında kullanmak en doğru adım olur. Yazılım dilleri İngilizce olur diyenler bir yana, Rusların 7, 8 dolaylarında yazılım dilinden tutun adını ilk kez işiteceğiniz dillerle kullanılan yazılım diline dek birçok dilde yazılım dili geliştirildi. Bu örneklere değinmesek bile Türk dilleri üzerinden yazılım dili kullanmamız gerekir. Bu kendimize bağlı bir bilim alanı oluşturmamız demektir. Gün yüzüne çıkmamış yeniliklerin kaynağı olmak istemez misiniz? Kendi sözlerimiz, kendi sözcüklerimiz...

Ardından neler doğacak? Türk dillerini öğrenmek isteyen yabancılar çoğalacak. Türkçe öğretmenliğine bağlı amaçlar artacak. Türkçe bilindikçe iletişimimiz kolaylaşacak. Alanlar birbirine bağlanmaya başlayacak ve karşılıklı olarak elde edilen yararlar dolu dolu olacak. Ana dilimizle işlerimizi çıkardığımız için kendi aramızda anlaşılır olacağız. Bunlar buz dağının görünen yüzü. Ya görünmeyen yüzü?

# Amaçlar

- Yabancı dilde yazılabilen gerek İngilizce, gerek başka dilde olan yazılım dillerini Türkçe ile yazabildiğimiz bir gelecek kurmak.
  - Var olan bir yazılım dilini Türkçe ile yazabilmek.
  - Yazılım dilleri arasında çeviri alt yapısı oluşturmak.
- Türkçeleştirmede titizce çalışıp Türkçeyi etkileyici biçimde kullanabilmek
- Yazılım bilimine yenilikler katmak
- Türkçe bilen değme kişinin yazılımcılık alanında etkili işler çıkarmasını sağlayabilmek
- PYTHON dilini Türkçe kullanabilmek (Gelecekte öbür dilleri de bu özelliğe erdirmek)

# Adımlar

- Yazılım kavramlarını Türkçe olarak yeniden kurmak
- PYTHON yazılımını Türkçeye uyarlamak, Türkçe yazıp çalıştırabilmek
- İngilizce - Türkçe yazılım dili çevirilerini destekleyecek çalışmalar
- Bağımsız adlandırmalara karşılık tanımlama kuralı kurmak
- Ölçünleri (Standartları) belirlemek



(ŋη)
